{"articles":["\" Sotsiaalministeerium Pressiteade 29. aprill 2016 Laste vaimse tervise keskused saavad juurde 479 000 eurot Ida-Virumaa, Lõuna-Eesti ning Pärnumaa laste ja noorukite vaimse tervise keskused saavad Norra toetuste programmi Rahvatervis raames kuni tuleva aasta jaanuarini täiendava rahastuse summas 479 000 eurot. Keskused aitavad parandada vaimse tervise teenuste kättesaadavust lastele ja noortele.  Tänu regionaalsetele vaimse tervise keskustele ja maakondlikele vaimse tervise kabinettidele on alates nende loomisest saanud ligi kahe aasta jooksul abi umbes 3700 last ja noorukit. Vajadus laste psühhiaatrilise abi järele on kasvanud igal aastal, ütles rahvatervise programmi juht Elis Haan. Väga oluline on avastada laste ja noorte psüühikahäireid varakult ning nendega siis õigeaegselt ja tulemuslikumalt tegeleda. Suur roll on selles näiteks õpetajatel, kel on võimalik laste ja noorte vaimse tervise probleeme koolis märgata.  Põlva, Valga ja Lõuna-Eesti haiglate juurde loodud vaimse tervise kabinettide tööd korraldab SA Tartu Ülikooli Kliinikum ning kabinette Narva haiglas ja Ida-Viru keskhaiglas Kohtla-Järvel koordineerib SA Tartu Ülikooli Kliinikum koostöös SA Põhja-Eesti Regionaalhaiglaga. Lõuna-Eesti vaimse tervise projekt sai lisataotlusega juurde 180 000 eurot ning Ida-Virumaa 130 000 eurot. Pärnumaa projekti koordineerib SA Pärnu Haigla, lisataotlusega saadi juurde 169 000 eurot.  Kõikides maakondlikes vaimse tervise kabinettide meeskondades töötavad vaimse tervise õde, sotsiaaltöötaja ja psühholoog, kes nõustavad lapsi ja noori ning nende peresid. Koostöös selgitatakse välja, mis tasandil ja millise valdkonna spetsialistide abi laps või nooruk vajab ning kas tekkinud häired nõuavad ka meditsiinilist sekkumist ja edasist pidevat jälgimist.  Selleks, et laste psühhiaatriline abi saaks jätkuda ka pärast Norra programmide lõppemist, on praegu Eesti Haigekassas menetlemisel Eesti Psühhiaatrite Seltsi poolt esitatud taotlus kabinettide teenuste rahastamiseks edaspidi ravikindlustuse eelarvest.  Sotsiaalministeerium viib ellu Norra toetuste programmi Rahvatervis koostöös Norra Rahvatervise Instituudiga. Programmi tegevused on peamiselt seotud vaimse tervise teenuste arendamise, kvaliteedi ja kättesaadavuse suurendamisega. Programmist on rahastuse saanud 14 projekti, millest 4 olid eelnevalt kindlaks määratud ja 10 projekti on rahastatud läbi avatud taotlusvoorude. Pressiteate edastas: Karel Hanni meediasuhete nõunik Sotsiaalministeerium 6269 304 5557 5270 karel.hanni@sm.ee\"","\" Lasnamäe LOV Pressiteade 29.04.2016 Lasnamäe ja Peterburi linna Moskva rajoon leppisid kokku koostöös 28. aprillil toimus Peterburis Lasnamäe delegatsiooni ja Peterburi Moskva rajooni juhtkonna kohtumine. Pooled tutvusid teineteise tegemistega, kohtumise tulemuste põhjal lepiti kokku edasises koostöös ja Moskva rajooni administratsiooni esindajate vastuvisiidis. Moskva rajooni administratsiooni juht Vladimir Ushakov märkis, et pooltel on palju ühist, näiteks huvi tervisliku eluviisi edendamise vastu, talgute põhimõttel korraldatavad heakorraüritused, munitsipaalelamute ehitamise ja teenindamisega seotud probleemid ja kordaminekud. Lasnamäe linnaosa vanem Maria Jufereva rõhutas, et vaatamata Eesti ja Venemaa vaheliste suhete keerukusele on sidemed kohalike võimude tasemel väga olulised vastastike kontaktide säilitamise ja arendamise seisukohast. Meie Lasnamäel saame väga hästi aru, kuivõrd olulised on sellised sidemed meie elanike jaoks. Meil on kindlasti plaanis jätkata sellesuunalise tegevusega ja luua sõprussidemed mõne Moskva ja Minski linnaosaga, märkis Jufereva. Moskva rajoon on üks suurimatest ja majanduslikult arenenumatest Neevalinna rajoonidest, kus elab üle 350 tuhande elaniku, asuvad paljud tööstusettevõtted ja rahvusvaheline Pulkovo lennujaam. Linnaosa valitsuse töötajate külaliskäik Peterburgi kestab 01. maini. Lasnamäe LOV pressitalitus 645 7715\"","\" TARTU ÜLIKOOL Pressiteade 29. aprill 2016 Tallinna reaalkooli õpilased võitsid EestiSoome maavõistluse füüsikas 25.27. aprillini toimus Tallinnas 14. Eesti-Soome maavõistlus füüsikas, millest võtsid osa ka Rootsi ja Läti võistkonnad. Võistluse, millel osales 64 õpilast, kaksikvõit jäi Eestisse  parimatena kogusid võrdse punktisumma Kristjan Kongas ja Taavet Kalda Tallinna reaalkoolist. Võistlusülesannete temaatika ulatus klassikalisest koolifüüsikast kaasaegsete elektroonika-komponentideni. Näiteks ajaloolise tagasivaatena said õpilased panna end 19. sajandi suurte matemaatikute ja füüsikute rolli ning välja nuputada, kuidas arvutada maakera pöörlemise mõju teatud eksperimentide tulemustele, selgitas füüsikaolümpiaadi ürii esimees Mihkel Kree. Sarnaselt rahvusvaheliste olümpiaadide formaadile otsustati jagada tänavu auhindu kolmes kategoorias: välja anti 4 kuld- , 8 hõbe- ning 12 pronks-auhinda. Üldkokkuvõttes olid võistluse parimad ja kuld-auhinna väärilised Kristjan Kongas ja Taavet Kalda Tallinna reaalkoolist. Neid premeeris keemilise ja bioloogilise füüsika instituut uurimisstipendiumiga väärtuses 500 eurot. Eesti õpilastest teenisid hõbe-auhinna Kaarel Hänni Tallinna reaalkoolist, Jonatan Kalmus Hugo Treffneri gümnaasiumist ja Richard Luhtaru Miina Härma gümnaasiumist. Nimetatud õpilasi premeeriti ürii otsusega Swedbank Eesti juhatuse esimehe Robert Kiti annetatud 200 euro suuruse stipendiumiga Benoit Mandelbroti jälgedes. Pronks-auhinna said Eesti õpilastest Airon Johannes Oravas Tallinna reaalkoolist, Paul Kerner Tallinna Tõnismäe reaalkoolist, Eva-Maria Tõnson Hugo Treffneri gümnaasiumist ning Markus Rene Pae Gustav Adolfi gümnaasiumist. Kõiki neid premeeriti stipendiumiga Benoit Mandelbroti jälgedes, mille väärtus oli 100 eurot. Parimate eksperimentaatorite eriauhinnad said Taavet Kalda ja Kaarel Kivisalu Tallinna reaalkoolist. Täielikud tulemused leiab lehelt: http:\\\/\\\/www.ioc.ee\\\/~kalda\\\/ipho\\\/E_S.html Vastavalt võistluse tulemustele nimetati juulis veitsis toimuva rahvusvahelise füüsikaolümpiaadi Eesti võistkonna liikmeteks Kristjan Kongas, Taavet Kalda, Kaarel Hänni, Jonatan Kalmus ja Richard Luhtaru. EestiSoome maavõistluse läbiviimist rahastas haridus- ja teadusministeerium ning korraldas Tartu ülikooli teaduskool koos Tallinna tehnikaülikooli küberneetika instituudiga. Foto võistluselt: TÜ teaduskool Lisainfo Mihkel Kree, Eesti füüsikaolümpiaadi ürii esimees mihkel.kree@gmail.com Teate edastas Virge Tamme, Tartu ülikooli pressinõunik 737 5683, 58 155 392 virge.tamme@ut.ee\"","\" EESTI ENERGIA Pressiteade 29.04.2016  Eesti Energia teenis kvartaliga 19 miljonit eurot puhaskasumit  Energiaettevõtte 2016. aasta esimese kvartali kulumieelne ärikasum oli 60 miljonit eurot, mida on 31% vähem kui eelmisel aastal, puhaskasumiks kujunes 19 miljonit eurot. Ettevõte käive oli 197 miljonit eurot.  Eesti Energia finantsdirektor Andri Avila ütles, et ettevõte suutis kasumlikkuse säilitada vaatamata erakordselt madalatele energiahindadele aasta alguses. Jaanuaris langes nafta maailmaturuhind tasemele, kus see ei ole olnud alates 2004. aastast. Loomulikult muutis see energiaettevõtete jaoks olukorra väga keeruliseks ning selles kontekstis on 19 miljoni eurone puhaskasum hea tulemus, rääkis Avila. Jaanuar oli seekord korralik talvekuu, mis kasvatas elektritarbimist ning aitas mõnevõrra tasakaalustada madalatest naftahindadest tingitud õlimüügi kukkumist. Eesti Energia tegi jaanuaris järjest mitu elektritootmise rekordit ning eksportisime elektrienergiat suurel hulgal ka naaberriikidesse. See kinnitas, et Eesti Energia elektrijaamad on endiselt kogu regioonis väga vajalikud ning siin toodetud elekter on oluline ekspordiartikkel. Näiteks jaanuaris eksportisime Soome üle kahe korra rohkem elektrit kui möödunud aastal kokku ning elektri keskmine turuhind oli Eestis madalam kui põhjanaabritel, sõnas Avila.  Elektrienergiat tootis Eesti Energia esimese kvartaliga 2,2 teravatt-tundi ehk 5% vähem kui 2015. aasta esimeses kvartalis. Kontserni elektritoodangu vähenemise tingis elektri langenud turuhind. Aasta alguses alustas tööd Leedu ja Rootsi vaheline Nord-Balt merekaabel, mis toob Baltikumi odavat Skandinaavia hüdro- ja tuumaenergiat. Kaabli mõju oli selgelt näha ka langenud Läti ja Leedu elektrihindades. Samas vähendab Nord-Balt kaabel pikalt ülekoormatud Eesti ja Läti vaheliste ülekandeliinide koormust ning võimaldab Eestist rohkem elektrit Lätti eksportida, lausus Avila. Keskmine elektrihind Nord Pooli elektribörsi Eesti piirkonnas oli 31,8 eurot megavatt-tunni eest, mis on 2% madalam kui aasta varem. Elektrimüügi puhul on positiivne, et oleme suutnud müüki kasvatada Lätis ja Leedus kokku 31% võrra. Müügikasv on tulnud tänu lisandunud klientidele. Lätis kasvas Eesti Energia turuosa 15 ja Leedus 6 protsendini, Baltikumis kokku aga 27 protsendini, lisas Andri Avila.  Põlevkiviõli tootis Eesti Energia kvartaliga 21% vähem kui möödunud aasta esimese kolme kuuga. Kokku tootsid Eesti Energia õlitehased 67 000 tonni põlevkiviõli. Maailmaturu madalatest hindadest tulenevalt langes ka õli müük, kuna mõistlikum oli õli müümise asemel ladustada. Samuti planeeris Eesti Energia madalate õlihindade perioodi õlitehaste suuremad hooldustööd, mille käigus oli vajalik seadmed seisata. Uus Enefit280 õlitehas tootis kvartaliga 38 000 tonni põlevkiviõli ehk ligi 60% kontserni vedelkütuse kogutoodangust.  Eesti Energia investeeris esimese kvartaliga 32 miljonit eurot, millest 18 miljonit kulus elektrivõrgu parendustöödeks. Kontserni tütarettevõte Elektrilevi ehitas ja rekonstrueeris alajaamu ning rajas 421 kilomeetrit uut ilmastikukindlat elektriliini. Samuti jätkus kaugloetavate elektriarvestite paigaldamine elektritarbijatele, mis lõpeb käesoleva aastaga ning vabastab kliendid näiduteatamise kohustusest ja võimaldab võrguettevõttel rikkeid kiiremini likvideerida.  Auvere elektrijaamas jätkusid veebruarini energiaploki katsetused, seejärel täiustati elektrijaama tolmufiltreid. Elektrijaama katsetused jätkuvad ning jaama vastuvõtmine ehitajalt on planeeritud teise kvartalisse. Auvere elektrijaam ühendati elektrivõrguga 2. mail 2015. aastal ning on selle ajaga tootnud üle 700 gigavatt-tunni elektrienergiat.  Ettevõtte käive langes 2015. aasta esimese kvartaliga võrrelduna 10% ja kulumieelne ärikasum 31%. Kulumieelse ärikasumi languse taga olid nii elektri kui ka õlitoodete vähenenud müügimahud ja langenud turuhinnad, samuti mõjutasid võrdlusbaasi mullu samal perioodil toimunud ühekordse iseloomuga tehingud.    Kaarel Kuusk  Eesti Energia  meediasuhete juht  52 85 049\"","\" Viljandi järvejooksu favoriidid tulevad Keeniast ja Holstrest 1. mail startiva ümber Viljandi järve jooksu selle aasta favoriidid tulevad kaugelt Keeniast ning Viljandist kümnekonna kilomeetri kauguselt Holstrest. Peamiste võitjasoosikutena nähakse mullu teise koha saanud Ibrahim Mukunga Wachirat ning 2012. aasta võitjat Keio Kitse. Mullu suure hulga Eesti rahvajooksudest võitnud Mukunga Wachira saabus alles äsja oma kodumaalt Keeniast ning registreeris end jooksule neljapäeval. Ka eelmisel aastal tuli kauge külaline starti favoriidina ning juhtiski veel poolel võistlusmaal, kuid siis püüdis Roman Fosti ta kinni ning oli lõpukilomeetritel kiirem. Tänavu on Mukunga Wachira tagasi, et taas võitu püüda. Eesti meestest on viimaste võistluse põhjal kõige kiirem olnud 2012. aasta võitja, Viljandi külje alt Holstre külast pärit Keio Kits. Pärast neli aastat tagasi saadud võitu pole Kits saanud vigastuste tõttu Viljandi järvejooksul startida. Nüüd on haigused selja taha jäänud ning nädal tagasi krooniti ta Eesti krossijooksumeistriks. Kahele nimetatud mehele võib teravat konkurentsi pakkuda alles kaks nädalat tagasi 2013. aasta võitjaks kuulutatud Sergei Terepannikov, kes läheb starti numbri all 1. Tema on sel kevadel võitnud Eestis mitu rahvajooksu. Kaardipaki võib segi lüüa Mukunga Wachira treeningpartner, äsja olümpiapileti teeninud Tiidrek Nurme, kes on andnud korraldajatele signaali, et otsustab startimise laupäeval. Mullune võitja Roman Fosti tänavu oma esikohta Viljandisse kaitsma ei tule, sest on olümpiaeelses treeninglaagris. Naistest on tõenäoline favoriit Liina Luik. Olümpiamaratoniks valmistuv Luik on naiste arvestuses olnud kaks korda teine ja ühe korra kolmas. Jooksule on end registreerinud tänaseks ligi 3600 jooksjat ja kepikõndijat. Registreerimine jätkub veebilehel www.viljandijarvejooks.ee. Ümber Viljandi järve jooksu start on 1. mail kell 12. Lastejooksud algavad 30. aprillil kell 13. Lisainfo Marko Suurmägi 56984234 Korraldustoimkonna juht Mati Jürisson 5200454\"","\" Järva maavalitsuse eelinfo 2.-6. mai 2016  Esmaspäev, 2. mai - kell 9.00 juhtkonna nõupidamine. Teisipäev, 3. mai - kell 8.30 kohtub maavanem Alo Aasma maakonna arenguorganisatsioonide juhtidega maavalitsuses. - kell 13.00 Kesk-Eesti Tre raadios algava maakonnatunni külalised on maavanem Alo Aasma ning arengu-ja planeeringuosakonna peaspetsialist Helle Piik. Saates tuleb juttu maakonnas toimunud sündmustest, maavalitsuse korraldatavast fotokonkursist Minu Järvamaa, konkursist Järvamaa esindusmeene ning konkursist Eesti kaunis kodu 2016\\\". Kolmapäev, 4.mai Haridus-ja sotsiaalosakond alustab maavanema järelevalvet sotsiaalteenuste ja muu abi kvaliteedi ning riigi poolt sotsiaalhoolekandeks eraldatud sihtotstarbeliste rahaliste vahendite kasutamise üle Türi Vallavalitsuses. Järelevalvet teostatakse 4.-13. maini. Info: Irene Virkoja, 385 9603, irene.virkoja@jarva.maavalitsus.ee   - kell 9.00 osalevad maavanem Alo Aasma ja arengu-ja planeeringuosakonna juhataja Triin Pobbol Järvamaa Omavalitsuste Liidu juhatuse koosolekul.  - kell 9.00 haridus ja sotsiaalosakonna peaspetsialist Irene Virkoja on inglise keele riigieksamil välisvaatlejana Järva-Jaani Gümnaasiumis.   - kell 9.00 haridus-ja sotsiaalosakonna peainspektor Anne Viljat on inglise keele riigieksamil välisvaatlejana Türi Ühisgümnaasiumis. Neljapäev, 5. mai - kell 9.00 Kohaliku omaalgatuse programmi maakondliku komisjoni koosolek. Info: Triin Pobbol, 385 9630, triin.pobbol@jarva.maavalitsus.ee  - kell 10.00 maakonna tervisedendajate kohtumine maavalitsuse IV korruse saalis. Info: Anu Puusepp, 385 9606, anu.puusepp@jarva.maavalitsus.ee Reede, 6. mai - kell 9.00 osaleb maavanem Alo Aasma Järvamaa Arenduskeskuse nõukogu koosolekul Tori mõisas.  - kell 10.00 osaleb maavalitsuse esindus talgupäeval Järvamaa kultuurihiies Vargamäel. - kell 17.00 osaleb maavanem Alo Aasma Järvamaa aasta ema 2016 tunnustamisel Paide raekojas. Lugupidamisega Ants Leppoja Järva maavalitsus Kantselei nõunik 385 9642 509 7600 ants.leppoja@jarva.maavalitsus.ee www.jarva.maavalitsus.ee www.facebook.com\\\/jarvamaa \"","\" Pressiteade 29. aprill 2016 Lasnamäel toimub esimene Spordi- ja Hobimess 6.‒8. mail toimub Tondiraba jäähallis esimene Spordi- ja Hobimess, kuhu oodatakse kuni 15 000 külastajat. Messi eesmärk on suurendada inimeste tervislike ja aktiivsete eluviiside harrastamist, tutvustades erinevaid spordi- ja hobialasid aktiivsete tegevuste kaudu. Kui koolilaste kehalise kasvatuse keskmine hinne on kolm, siis mida me sellest järeldame? Linnaelanikel puudub käepärane koondatud info liikumis- ja spordivõimaluste kohta. Spordi- ja Hobimess on suunatud kõigile, kelle jaoks on olulised tervis, huvitav vaba aja veetmine ja pidev areng, ütles messi korraldaja Marge Laan. Soovime lapsevanema kaudu jõuda rohujuuretasandini ehk lapseni ning panna inimesi erinevate põnevate liikumis- ja tegevusvõimaluste abil veetma aktiivselt  aega. Meie eesmärk on tegutseda üheskoos, internetis kahjuks aktiivseid tegevusi ise järele proovida ei saa. Spordi- ja Hobimess on kogupereüritus, kuhu on oodatud nii täiskasvanud kui ka väikesed spordisõbrad. Reedel, 6. mail on järeltuleva põlve kasvatamise eesmärgil lisaks täiskasvanutele tähelepanu pööratud ka laste ja koolide kohalekutsumisele. Nädalavahetusel, 7.-8. mail on oodatud külastajad kogu pere või sõpradega. Häid pakkumisi, aktiivset ning sportlikku osavõturõõmu ja vaatemängulist oud jätkub kõigile. Spordi- ja Hobimessil on esindatud väga erinevad alad: fitness ja kulturism, piljard, discgolf, paintball, ronimine, surf, jooks, tants, orienteerumine, langevarjuhüpped, veesport, poks, taipoks, jalgrattad, rulluisud, tõukerattad, droonid, samas ka erinevad huvialapargid, nt Wakepark, seikluspargid, Tallinna spordibaasid ja noortekeskused jne. Meie mess toimub omanäolises ja uuenduslikus formaadis, kus kõik osalejad tutvustavad oma ala praktiliste ja aktiivsete tegevustega ning kõik külastajad saavad ise kohapeal proovida ja kaasa lüüa, märkis Marge Laan. Oleme kaasanud välismaiste spordimesside korraldajaid ja kogunud nende parimaid teadmisi, et tagada messi võimalikult suur kasu ja mõju. Meie eesmärk on korraldada suurejooneline ja aktiivne kogupereüritus. Üritus toimub Lasnamäel. Selles linnaosas on kõige rohkem elanikke, ent kõige vähem vaba aja sisustamise võimalusi ja seda puudutavat infot. Spordi- ja Hobimess toimub Tondiraba jäähallis (Varraku 14, Tallinn) kolmel päeval:  6. mail 12.00‒19.00,  7. mail 10.00‒18.00,  8. mail 10.00‒16.00. Kuni 18-aastastele lastele on sissepääs tasuta, täiskasvanute pilet maksab 5 eurot. Piletid on müügil kohapeal. Spordi- ja Hobimessil 2016 osaleb ligi 60 eksponenti ja ootame 15 000 külastajat. Messi eesmärk on kasvada rahvusvaheliseks ja iga-aastaseks peredele suunatud suurürituseks. Eksponentidele on messil osalemise eeltingimuseks tutvustada oma ala praktilise, aktiivse tegevuse kaudu. Lisainformatsioon: Marge Laan, Spordi- ja Hobimessi korraldaja E-mail: marge.laan@sportjahobi.ee, tel.: 555 10 450\"","\" Tartu Linnavalitsus  PRESSITEADE  29.04.2016  Linn suurendab ühistutele antavaid toetusi  Selle nädala algusest jõustus muudatus, mille kohaselt makstakse korteriühistule jäätmemaja ehitamise või s üvakogumismahuti paigaldamise toetuseks kuni 4000 eurot.  Varasema korra järgi oli linnalt saadava toetuse ülemmääraks 3000 eurot.  Toetust antakse ühistule vaid juhul, kui kavandatavasse jäätmemajja paigaldatakse vähemalt korraldatud jäätmeveoga hõlmatud jäätmeliikide (segaolmejäätmed, paber ja kartong, biojäätmed) mahutid. Süvakogumismahutite rajamiseks antakse toetust vaid siis, kui paigaldatakse vähemalt segaolmejäätmete ning paberi ja kartongi mahutid. Toetust antakse kuni 75% tööde kogumaksumusest. Rattaparkla ehituse toetuse tingimused ei muutunud.  Lisainfo: Juhan Voolaid, Tartu Linnavalitsuse keskkonnateenistus, tel. 736 1273. \"","\" Legendaarne laskesuusatrio otsib 34. Tartu Jooksumaratonil parimat välejalga Eesti laskesuusatamise raudvara Indrek Tobreluts, Roland Lessing ja Kauri Kõiv olid kõik kolmekesi viimati Tartu Jooksumaratoni stardis 2014. aastal. Tänavu ollakse taas joonel ja kõik kolm sihivad kiiret aega. Meist kolmest on kindlasti kõige valusama jalaga Indrek. Meil Rolandiga on selline 50-50 seis, ütles Kauri Kõiv. Jooksumaratoni oleme alati proovinud kaasa joosta ja kui number selga läheb, siis ikka täiega! Hiljuti laskesuusakoondise treeneriks ülendatud Indrek Tobreluts on tõepoolest kõva jooksumees. 2014. aastal lõpetas ta Tartu Jooksumaratoni 23km distantsi 10. kohaga ja ajaga 1:21.33. Tema parim aeg Tartu Jooksumaratonilt pärineb aga 2001. aastast, kui ta jooksis ulmelisena tunduva 1:16.09  vaid 30 sekundit aeglasem, kui Roman Fosti võiduajad mõned aastad tagasi. Tõsi, 2001. aastal oli rada ligikaudu 600 meetrit lühem, kui finieeriti vanas lasketiirus. Ent Tobrelutsu saavutuste hulka mahub ka näiteks möödunud aastal Tartu Linnamaratoni 10km distantsi võit.  Ei oskagi oma jooksuvormi väga täpselt hinnata. Kindlasti on olnud paremaid päevi. Aega ette ei sea, aga jooksen kindlasti nii kiiresti kui jalad sel päeval võtavad, jäi laskesuusatrio eeldatav kõige väledam liige ise tagasihoidlikuks. Tegelikult näitas head minekut 2014. aastal ka Kauri Kõiv, kui jäi tol aastal Tobrelutsule alla kõigest minutiga (1:22.27) ning lõpetas 16. kohaga.  Jooksuvorm pole hetkel väga hea, kuna meil on kergem üleminekuperiood ja jooksukilomeetreid on kogunenud veel vähe. Õnneks on veel aega  ja saab harjutada. Kuna rada  on sellel aastal natuke  muutunud, siis ei oska aega prognoosida. Eesmärk ikka hoida sama tempot mis 2014. aastal, rääkis kolmiku noorim liige Kõiv. Roland Lessing on aga omale kõige konkreetsema ajalise sihi võtnud. Üritan Tartu Jooksumaratoni distantsi ideaalis katta 3.40-3.50 kilomeetri kohta. 3.40 oleks rahul, aga ka 3.50 poleks paha. Kõik, mis tiksub üle 3.50, oleks väga kehv, rääkis ta. Mida see siis lõppaja suhtes tähendab? 3.40 kilomeetri kohta tempo annaks lõppaja 1h24-25min, millega suudaks ta tõenäoliselt nii Kõivu kui ka Tobrelutsuga konkureerida. Kõigi kolme jaoks on tegemist ka suuresti koduradadega, kuna kõik kolm esindavad Elva Suusaklubi. Ligikaudu 50% minu ja Elva Suusaklubi treenigutest toimuvad Tartu  Maratoni trassil. Oleme väga tänulikud ideaalselt hooldatud radade eest rajameistritele, see on väga tähtis mulle ja meie tulevastele laskesuusasportlaste arengule, et saaksime maailmatasemel radadel treenida. Paremaid tingimusi pole maailmas erinevaid võistluspaikasid külastades kohanud. Ootame huviga radade võrkude jätkuvat arengut, lisas Lessing. 34. Tartu Jooksumaraton toimub juba järgmisel nädalavahetusel, 8. mail. Veel täna keskööni saab nii 23km kui ka 10km distantsile registreeruda soodsama hinnaga.  Rohkem infot siin: https:\\\/\\\/www.tartumaraton.ee\\\/et\\\/yritused\\\/jooksumaraton\\\/34\\\/  Fotod: Kristo Parksepp ja Tarmo Haud Peeter Liik Turundus ja kommunikatsioon MTÜ Klubi Tartu Maraton Tel: +37255548206 press@tartumaraton.ee\"","\" Ametiühingute keskliidu 18. nädala eelinfo Esmaspäev, 2. mai Ametiühingute keskliidu palgasekretär Kaja Toomsalu ja keskliidu esimees Peep Peterson osalevad Riigikogu EL asjade komisjoni koosolekul, kus arutatakse EK direktiivi (96\\\/71\\\/EÜ töötajate lähetamine seoses teenuste osutamisega) muudatust. Neljapäev, 5. mai Toimub Euroopa raamlepingute esialgne arutelu tööandjatega EAKLi kontoris Lisainfo ürituste ja kohtumiste kohta: Kaili Uusmaa, ametiühingute keskliidu kommunikatsioonijuht, 5087370\"","\" Eesti Liikumispuudega Inimeste Liidu pressiteade  29.04.2016   Eesti Liikumispuudega Inimeste Liidu tänuüritusel AASTA TEGU 2015 antakse üle ka Hapu Õun Täna, 29. aprillil algusega kell 15.00 toimub Tallinna Tehnikaülikooli innovatsiooni- ja ettevõtluskeskuses Mektory Eesti Liikumispuudega Inimeste Liidu traditsiooniline, juba viieteistkümnes tänuüritus. Üritus algab töiselt  alustame tunnise paneeldiskussiooniga, kus arutame sotsiaalkaitseministri ja võrdõigusvolinikuga, miks ÜRO puuetega inimeste õiguste konventsiooni rakendamine Eestis nii visalt edeneb, sõnas Eesti Liikumispuudega Inimeste Liidu tegevjuht Auli Lõoke. Arutlusringis esindavad puuetega inimesi Signe Falkenberg ja Praxise analüütik Vootele Veldre.  Sellele järgneval pidulikul aktusel täname ja tunnustame tänumeenega üksikisikuid, asutusi ja organisatsioone, kes on 2015. aastal või pikema aja jooksul sõna või oma tegevusega toetanud liikumispuudega inimesi. Aastate jooksul on tänumeeneid jagatud ligi 180, sel aastal lisandub 10, rääkis Auli Lõoke. Anname üle ka Hapu Õuna  sellega tahame meelde tuletada, et kaugeltki mitte kõiges ei arvestata erivajadustega inimestega, märkis Lõoke. Hapu Õuna anname Paide linnajuhtidele eelmisel sügisel valminud turuplatsi eest. Kahjuks peame tõdema, et liikumisraskustega inimesed pole seal ostlema oodatud, sest kioskisse liikumisabivahendit kasutav inimene lihtsalt ei pääse.   Kümne toetaja seas, keda meenetega tänatakse, on Mihkel Aitsami nimelise mälestusstipendiumi asutamise idee autor Tallinna Tehnikaülikooli Arengufond, Harju Elekter, Silberauto ja Telia Eesti. Tallinna Botaanikaaed ja Tartu Ülikooli loodusmuuseum paistavad silma universaalse disaini edendajatena, tänu millele saab teoks liikumisvabadus ka liikumisraskustega inimestele.  Haapsalu Sotsiaalmaja juhatajat Serli Küünarpuud tänavad südamega tehtud töö eest Läänemaa puudega inimesed. Merily Koka taoliste vabatahtliketa ei kujuta suurürituste korraldamist ettegi. Täname Mäesalu Kohviku  perenaist Marin Mäesalu, kes on olnud meiega ligi kümme aastat, hoolitsedes selle eest, et üritustel saaks laud kaetud ja osalejatel kõht täis, ütles Auli Lõoke. Täname Boriss Sinjovi, Tallinnas invatransporditeenust osutava firma Termak bussijuhti, kes on alati abivalmis, sõbralik ja heatujuline. Aasta turismiedendaja tiitli saab Accessible Baltics, kes on spetsialiseerunud reisiteenuste pakkumisele erivajadustega inimestele. Kaasaegsete Elroni rongidega sõitvad ratastoolikasutajad kiidavad nii ronge endid kui rongides töötavaid inimesi, lisas Lõoke. Eesti Töötukassat tunnustatakse mitme asja eest  eeskujulik organisatsioon, kes võtab tööle puudega inimesi ja hoolitseb selle eest, et bürood üle Eesti oleksid ligipääsetavad.   Piduliku aktus lõpetatakse kohvilauaga.   Lisainfo:  Auli Lõoke  Eesti Liikumispuudega Inimeste Liidu tegevjuht 5293144 elil@elil.ee\"","\" 29.04.2016  Etnoweb  Esimest korda Tallinnas toimub ilu art-festival New Step 14 mail Telliskivis, kell 10-17 esimest korda toimub unikaalne iluvõistlus-festival New Step, kus kõik soovijad saavad mitte ainult tutvuda kõige värskemate saavutustega, vaid ka muuta enda soengut ja imidi. Samuti ekspertide personaalse konsultatsiooni abil leida endale uut stiili, avastada kuidas peita ära enda figuuri miinused ja esile tuua plussid, samuti saada teada enda värvitüüp. Eksperdid on abiks nii eesti,inglise kui ka vene keeles kõnelevatele huvilistele. Sellel festivalil on teil harukordne võimalus taha seda koos oma ala meistriga Alissa naideriga. New Step festivali raames Sõltumatu Tantsu Laval (Telliskivi 60A, C1) toimub palju etteasteid ja oma ala meistrite koolitusi. Külalistel on võimalik nautida ka ruumi-spetsiifilist installatsiooni OMAtsirkuse noortelt.Ürituse raames töötavad nii skulptorite, kunstnike, kondiitrite kui ka teiste käsitöö meistrite näitus-müügikohad. Fotostuudio Light Wave Photography korraldab avatud meistriklassi teemal kompositsioon kaadris. Pagar-kondiiter Anastasia Chernenko jagab oma saladusi maitsva vegani, munavaba küpsetiste valmistamise kohtal. Meister Natalja Kupavõh demonstreerib kuidas luua imeilusad juveelitooted polümeersavist. Noor disainer Anetta Kevish jagab meile paberi kunsti saladusi, peensused bisseri ja Swarovski kristallide valmistamisel. Kunstnik Viktoria Koltsova Artvizhen kunsti stuudiost annab maali ekspress kursi. Registreeri meisterklassile - siin https:\\\/\\\/goo.gl\\\/JakPO3  Beatrice MASS Modelnet. moekool korraldab castingu, kuhu on oodatud tüdrukud vanuses14-19 aastat, pikkuses alates 175 cm, et ennast proovile panna. Registreeri siin https:\\\/\\\/goo.gl\\\/IxZZXT  Päeva põhiüritus  noorte stilistide ja juuksurite võistlus.  Gala-show ja tööde presentatsioon toimub kl 15,00.  Sissepääs külastajatel on tasuta.  Töötoad, koolitused, konsultatsioonid ja teenused sümboolse tasu eest.  Festivali korraldaja ja SMK Ilustuudio ja Ilukoolituskeskuse juhataja Jelena Selivjorstova sõnul, sellised konkursid ja festivalid ei ole uudis. New Step põhiline erinevus on selles, et igale osavõtjale on koht tasuta: Noortel meistritel on vaja ennast proovile panna ja ennast tõestada, teada saada kuhu edasi minna. Eelmistel konkurssidel oli sageli rahulolematus ja pahameelt osalejate vahel, sest et üriiliikmed olid otse seotud konkursi osalevõtjatega. Meie eesmärk on kutsuda kokku erapooletu ürii, kuhu on kutsutud kuulsad ja lugupeetud inimesed, kelle kompidentsuses ei saa kahelda. See aasta ürii seas on disainer Triinu Pungits, jumestaja Liisa-Chrislin Saleh, Beatrice MASS Modelnet juhataja Beatrice ja kunstnik-jumestaja Margit Müürisepp. Edaspidi loodame, et festivalil tuleb rohkem konkursse ja osalevõtjate tase tõuseb veelgi.  Art-festivali eripakkumine!  Kiirustage ennast registreerima soengule ja meigile, mida teostavad festivali poodiumil parimad meistrid Maria Rõuk ja Jelena Selivjorstova. Registreeri siin https:\\\/\\\/goo.gl\\\/fNVWu Soeng ja meik- kõigest 5 eur ja fotosessioon maagiline ümberkujundamine enne ja  pärast - kõigest 6 eur . Huvilistele ajabroneerimine on kohustuslik. Kõikide huviliste vahel loositakse välja auhind: pakett \\\"Täielik metamorfoos New Step ja hulk teisi huvitavaid auhindu: värvitüüpi test; stiili test; individuaalne meigikoolitus; individuaalne soengukoolitus; individuaalne koolitus riietusega figuurikorrigeerimine.  Kiirustage, kasutage ära super pakkumisi juba täna, kohtade arv on piiratud.  Täieliku Informatsiooniga võite tutvuda https:\\\/\\\/goo.gl\\\/ALvFmS  Lisainfo:  Jelena Selivjorstova  New Step ilu ArtFest kunstiline juht  j.selivjorstova@gmail.com  5252683  Maria Rõuk  New Step ilu ArtFest tegevjuht  maria.rouk@smkool.ee  5641360  Pressiteate koostas:  Valeria Mihailova  koordinaator  valeria1mihhailova@gmail.com  Lisainformatsioon  Valeria Mihhailova Sõnumi originaal asub siin: http:\\\/\\\/etnoweb.ee\\\/event\\\/hptw7\"","\" Baltika Kvartaliaruanne Baltika auditeerimata majandustulemused, esimene kvartal 2016 Baltika Grupp lõpetas esimese kvartali 493 tuhande euro suuruse puhaskahjumiga. Eelmise aasta sama perioodi kahjum oli 1 136 tuhat eurot ning võrreldav tulemus jätkuvatest tegevusvaldkondadest oli kahjum 783 tuhat eurot. Seoses Baltika Grupi väljumisega Venemaa jaemüügi ärist, mis esindas Grupi jaoks eraldi olulist tegevusvaldkonda, kajastatakse Venemaa ettevõtte 2015. aasta jaetulemusi kui lõpetatud tegevusala. Grupi müügitulu 2016. aasta esimeses kvartalis oli 10 505 tuhat eurot, vähenedes 715 tuhat eurot ehk 6% võrreldes eelmise aasta sama perioodiga. Hulgi- ja frantsiisimüügi müügitulu suurenes esimeses kvartalis 11%. Müügitulu kasv on eelkõige tingitud Venemaa jaepoodide üleminekust frantsiisipõhiseks, samuti aitas müügitulu kasvule kaasa Montoni kollektsiooni müügile jõudmine Saksamaa kaubamajade ketti Peek & Cloppenburg ja müügi kasv Soome hulgipartneritele. Baltika rahvusvahelise veebipoe Andmorefashion.com müügitulu oli 252 tuhat eurot, mis vähenes esimeses kvartalis võrreldes eelmise aasta sama perioodiga 5%. Baltikumi esimese kvartali jaemüük oli 8 428 tuhat eurot, vähenedes võrdluses eelmise aasta sama perioodiga 10%. Lisaks mõningasele moekaupade ostmise üldise aktiivsuse nõrgenemisele valis Baltika müükide juhtimiseks eelmisest aastast erineva lähenemise: varude tase oli planeeritult madalam ning ettevõte tegi müükide toetuseks vähem allahindluskampaaniaid. Sellest tulenevalt Balti riikide jaemüük võrreldes eelmise aasta sama perioodiga vähenes, kuid samas on brutokasumi marginaal oluliselt  paranenud. Ettevõtte brutokasumi marginaal oli esimeses kvartalis 50,6%, mis on 5,2 protsendipunkti võrra kõrgem eelmise aasta sama perioodi marginaalist 45,4% ja brutokasumit teeniti esimeses kvartalis 5 311 tuhat eurot. Lisaks madalamatele allahindlustele aitas marginaali kasvule kaasa efektiivsem sisseostu protsesside juhtimine ja US dollari kursi nõrgenemine. Samas tingib  tihe konkurents rõivatööstuses olukorra, kus kõrge brutomarginaali hoidmine on järgmistel perioodidel jätkuvalt väljakutse. Baltika käesoleva aasta esimese kvartali tulemused kinnitavad, et otsus lõpetada ise opereerimine  kõrge riskiga kahjumlikel Ukraina ja Venemaa turgudel ning keskendumine kasumlikele Balti turgudele ja teiste müügikanalite arendamisele, oli õige suund. Selle aasta Baltika Grupi esimese kvartali kahjum on võrdluses viimaste aastate sama perioodiga väikseim. Lisaks Ukraina ja Venemaa turult väljumisele on muudetud varude juhtimist efektiivsemaks ja vähendatud juhtimiskulusid. Kui turgude opereerimisekulud jäid eelmise aasta tasemele, siis peakontori kulud vähenesid 4% võrreldes eelmise aasta sama perioodiga Kvartaliaruande avalikustamiseni toimunud perioodi olulisemad sündmused Alates 01.02.2016 jätkab Maigi Pärnik-Pernik AS Baltika juhatuse liikmena ning on finantsvaldkonna eest vastutavaks juhatuse liikmeks ja börsile teabe avalikustamise eest vastutavaks isikuks.  9. veebruaril 2016 anti avalöök kevad-suvisele hooajale traditsioonilise moeõhtuga. Baltika kontoriruumides toimunud moepeol näidatud värsked kollektsioonid jõudsid seejärel ka kauplustesse ja veebipoodi.  22. veebruaril 2016 sõlmis Baltika osaühinguga Ellipse Group lepingu, millega müüdi 100% Baltika Venemaa jaeturgu opereeriva ettevõtte OOO Olivia osadest, kellele kuuluvad tütaräriühingud OOO Stelsing ja OOO Plazma. Ellipse Group jätkab koostööd Baltika frantsiisipartnerina ning 22. veebruaril sõlmiti koostööleping viieks aastaks. Venemaa ettevõtete eest makstav summa on 463 tuhat eurot, mille tasumiseks on kokkulepitud 5 aasta pikkune maksegraafik, mis sõltub Venemaa ettevõtete majandustulemustest.  14. märtsil 2016 alustas AS Baltika kommunikatsioonijuhina tööd Lilian Nõlvak. Eelnevalt töötas Lilian Elion Ettevõtted AS (nüüdne Telia Eesti AS) avalike suhete juhina.  Alates 17. märtsist 2016 kutsus AS Baltika nõukogu ettevõtte juhatusest tagasi juhatuse liikme Kati Kusmini.  Baltika lõpetas vähese müügiefektiivsuse tõttu Baltikumis Suurbritannia rõivabrändi Blue Inc London frantsiisi esindamise ning sulges aasta alguses 4 poodi Eestis ja Lätis. Neist ühel müügipinnal avati Tallinnas Ülemiste keskuses Baltmani pood ja teisel müügipinnal Riias Origo keskuses Bastioni pood.  18. aprillil 2016 esitles Monton Lennusadamas esimest korda avalikkusele Rio olümpiarõivaste erikollektsiooni.  2. mail 2016 alustab müügi- ja turundusdirektorina tööd Kristel Sooaru. Kristel on varasemalt Baltikas erinevatel juhtivatel ametikohtadel töötanud 19 aastat, viimati oli ta meesterõivaste kollektsioonide juht ja enne seda Baltmani brändijuht. Vahepealsel ajal oli Kristel Tallinna Kaubamaja Grupi kingaäride, ABC Kinga ja SHU kauplusekettide omanikfirma TKM King ostujuht.  Konsolideeritud finantsseisundi aruanne 31.03.2016 31.12.2015  VARA      Käibevara      Raha ja raha ekvivalendid 190 398  Nõuded ostjatele ja muud nõuded 1 993 1 607  Varud 10 548 10 424  Käibevara kokku 12 731 12 429  Põhivara      Edasilükkunud tulumaksuvara 234 234  Muu pikaajaline vara 613 584  Materiaalne põhivara 2 970 2 910  Immateriaalne põhivara 1 865 1 944  Põhivara kokku 5 682 5 672  VARA KOKKU 18 413 18 101  KOHUSTUSED JA OMAKAPITAL       Lühiajalised kohustused      Võlakohustused 4 745 3 009  Võlad hankijatele ja muud kohustused 5 770 6 709  Lühiajalised kohustused kokku 10 515 9 718  Pikaajalised kohustused      Võlakohustused 3 267 3 312  Muud kohustused 336 283  Pikaajalised kohustused kokku 3 603 3 595  KOHUSTUSED KOKKU 14 118 13 313  OMAKAPITAL      Aktsiakapital nimiväärtuses 8 159 8 159  Ülekurss 496 496  Reservid 1 182 1 182  Eelmiste perioodide jaotamata kasum (-kahjum) -5 049 1 310  Aruandeperioodi puhaskahjum -493 -6 359  OMAKAPITAL KOKKU 4 295 4 788  KOHUSTUSED JA OMAKAPITAL KOKKU 18 413 18 101  Konsolideeritud kasumiaruanne 1 kv 2016 1 kv 2015  Jätkuvad tegevusvaldkonnad      Müügitulu 10 505 11 220  Müüdud kaupade kulu -5 194 -6 131  Brutokasum 5 311 5 089  Turustuskulud -5 001 -5 012  Üldhalduskulud -669 -736  Muud äritulud (-kulud) -25 -7  Ärikahjum -384 -666  Finantskulud -109 -117  Kahjum enne maksustamist -493 -783  Tulumaks 0 0  Jätkuvate tegevusvaldkondade aruandeperioodi puhaskahjum -493 -783  Lõpetatud tegevusvaldkondade puhaskahjum 0 -353  Aruandeperioodi puhaskahjum kokku -493 -1 136  Tava puhaskahjum aktsia kohta, EUR aruandeperioodi puhaskahjumist -0,01 -0,03  Jätkuvad tegevusvaldkondadest -0,01 -0,02  Lõpetatud tegevusvaldkondadest 0,00 -0,01  Lahustatud puhaskahjum aktsia kohta, EUR aruandeperioodi puhaskahjumist -0,01 -0,03  Jätkuvad tegevusvaldkondadest -0,01 -0,02  Lõpetatud tegevusvaldkondadest 0,00 -0,01  Maigi Pärnik-Pernik Juhatuse liige maigi.parnik@baltikagroup.com\"","\" Pressiteade Ettevõtluse Arendamise Sihtasutus 29. aprill 2016 EASi loodusturismikampaania saadik Kerli avaldas teise singli oma uuelt albumilt  Lauljatar Kerli Kõiv esitles oma peagi ilmuva albumi teist singlit, Blossom, mis on inspireeritud Eestimaa loodusest ja siinsest taimeriigist. Kerli on EASi turismiarenduskeskuse 2016. aasta välisturgudele suunatud loodusturismikampaania #deepESTroots saadikuks.  27. aprillil leidis aset Kerli peagi ilmuva, veel nimetu albumi teise singli Blossom video esmaesitus. Kerli jätkab oma eelmise singli, Feral Hearts vaimus, andes välja muusikat, milles on tugevalt tajutavad laulja sünnikodu, Eesti mõjutused. Inspireerituna kodumaa ravivatest taimedest, on laulu näol tegu ellujäämislooga, mis jutustab raskuste ületamisest ja hädade kiuste edasi pürgimisest. Selline narratiiv on sügavalt juurdunud Kerli enda minevikku ning tema kodumaa tausta.   Kerli sõnul kirjutas ta selle laulu ajal, mil tundis tugevat tõmmet naasta oma juurte juurde. Luua see lugu pisikese seemne perspektiivist, kes idaneb maa all, et siis kevadise karguse ja päikesepaiste kätte tärgata, tundus mulle kõige loomulikuma teona, selgitas Kerli. Lauljatari sõnul võib siin näha paralleele ka Eesti enda ajalooga.  Eestlased on üks vanimaid paikseid rahvaid Euroopas, mis on tuntud kaasaegse tehnoloogia kõrgetasemelise ja laia rakendamise poolest, kaotamata siiski iidsetesse aegadesse ulatuvat sümbioosi loodusega, tutvustas Kerli Eestit eile USA pressile läkitatud teates. Blossomi videos ei ole tabatud mitte ainult laulu kinemaatilise olemuse emotsionaalset dünaamikat, sinna on sisse põimitud ka kujutised, mis modelleeritud Eesti ravimtaimedel ning esitatud geomeetriliste mustritena illustreerimaks looduse ja tehnoloogia koosmõju. Loodusturismile keskenduva kampaania eesmärgiks on tutvustada Eestit, kui omapärase mütoloogia, traditsioonide ja tavadega riiki, kus loodus on kõigile ligipääsetav ja käeulatuses. Kampaania kutsub kõiki üles oma kogemusi ja emotsioone, mida Eesti loodus pakub, jagama sotsiaalmeedia vahendusel, kasutades #deepESTroots.  Visitestonia.com nähtavust kampaanias on rahastatud Euroopa Regionaalarengu Fondist Eestit võib pidada suureks looduse teemapargiks: 18% pindalast katavad rahvuspargid ja kaitsealad; 7% sood ja rabad, kus matkata ja ülipuhtas vees ujuda. Eesti territooriumist ligi 50% on kaetud metsaga ja tervelt 69% eestlastest usub puudel hinge olevat. Läänemeres asuvad 2222 Eesti saart, lisaks sellele on Eestis umbes 1200 järve. WHO 2015 andmete põhjal on Eesti kõige puhtama õhuga riik maailmas.  Blossom video Blossom singli boonusmaterjal on kättesaadav Kerli PledgeMusic veebilehel, kust leiab lisaks singlile ka loo akustilise salvestise ja audiokommentaarid Kerlilt endalt.  Kõrge resolutsiooniga singli kaanefoto: http:\\\/\\\/bit.ly\\\/24keCdC   Vaata lisaks ka: Visitestonia.com Instagram Facebook Snapchat Lisainfo: Katrina Sokk #deepESTroots kampaaniajuht EASi turismiarenduskeskus Telefon 5115115 Katrina.sokk@eas.ee Priit Pruul Kommunikatsioonijuht Arendusüksus Ettevõtluse Arendamise Sihtasutus Lasnamäe 2, 11412, Tallinn, Eesti Mob: +372 5621 0182 Tel: +372 627 9778 priit.pruul@eas.ee\"","\" Pressiteade 29. aprill 2016 Homme lõpeb ühisregistreerimine Eesti suurimale jooksusarjale. Eesti suurimaks rahvaspordisarjaks pürgiv Selver Linnajooksud liidab 2016. aastal seitset Eesti jooksusündmust, mille korraldajad soovivad panna liikuma üle 40 000 liikumisharrastaja.  Selver Linnajooksude sarjaga soovitakse jooksuharrastajaile pakkuda lisamotivatsiooni kogu jooksuhooajaks, hoogustada üleriigilist sporditurismi ja anda erinevates linnades toimuvatele jooksudele laiemat kõlapinda. Selver Linnajooksude arvestusse kuuluvad 2016. aastal:  14. mai  Tartu Kevadjooks  Tartu  10 km  5. juuni  Rapla Selveri Suurjooks  Rapla  10 km ja 5 km 11. juuni  Narva Energiajooks  Narva  21,1 km ja 7 km 13. august  Eesti Ööjooks  Rakvere  21,1 km ja 10 km 4. september  Jüri Jaansoni Kahe Silla Jooks  Pärnu  10 km 10.-11. september  SEB Tallinna Maraton ja Sügisjooks  Tallinn  42,2 km, 21,1 km ja 10km 2. oktoober  Paide-Türi Rahvajooks  Paide, Türi  13,6 km ja 6,5 km Jooksusari loob stiimuleid nii tipptasemel jooksjatele kui harrastajatele. Kõigil seitsme osavõistluse peale vähemalt sada kilomeetrit läbinutele, ehk 100+ arvestuses paremate osas toimub punktiarvestus, mille põhjal selguvad sarja parimad. Auhinnafondi suuruseks on enam kui 7 000 eurot.  Selver Linnajooksud sarjas osalemine on jõukohane igale jooksuharrastajale. Distantse saab valida ja kombineerida selliselt, et kogu sarja peale 100 km kokku tuleks. Näiteks 100+ raja läbimiseks ei pea osalema kõigil osavõistlustel, samuti ei pea ilmtingimata läbima maratoni. Jooksvat arvestust osavõistluste pikkade distantside lõikes (varasem Kuldrada) peetakse finiiprotokollide põhiselt ja lisatakse iga osavõistluse järgselt Linnajooksude kodulehele internetis. Kõik harrastajad, kes 100+ raja läbivad saavad Selver Linnajooksude medali ja Nike jooksujalatsid. Osalejad, kes on läbinud mistahes ajavõtuga distantsi kõigil seitsmel osavõistlusel, saavad kirja osaluskorra ning autasustatakse Linnajooksude medaliga. Ühtne registreerimine kogu sarjale on avatud kuni 30. aprillini Selver Linnajooksude kodulehel www.linnajooksud.ee  Lisainfo: Mati Lilliallik 52 13331 mati@jooks.ee\"","\" Pressiteade, 29. aprill 2016 Baltika Grupp parandas esimese kvartali tulemust Baltika Grupp kasvatas tänavu esimeses kvartalis hulgi- ja frantsiisimüüki, mille müügitulu suurenes võrreldes eelmise aasta esimese kvartaliga 11% ja parandas brutomarginaali 5,2 protsendipunkti võrra. Aasta  esimese kvartali lõpetas Baltika Grupp 493 tuhande euro suuruse puhaskahjumiga. Võrreldes eelmise aasta sama perioodiga on kahjum vähenenud enam kui kaks korda, olles viimase üheksa aasta sama perioodiga võrreldes väiksemail tasemel. Baltika Grupi müügitulu oli 2016. aasta esimeses kvartalis ligikaudu 10,5 miljonit eurot, vähenedes 6% võrreldes eelmise aasta sama perioodiga. Hulgi- ja frantsiisimüügi müügitulu suurenes esimeses kvartalis 11%, mille tingis nii Montoni kollektsiooni müügile jõudmine tuntud ja hinnatud Saksamaa kaubamajade ketti Peek & Cloppenburg kui ka Venemaa jaekettide muutmine frantsiisipõhisteks partneriteks. Baltika rahvusvahelise veebipoe Andmorefashion.com müügitulu oli 252 tuhat eurot, mis vähenes esimeses kvartalis võrreldes eelmise aastaga 5%. Esimese kvartali jooksul avas Baltika kaks uut kauplust: Bastioni kaupluse Riias Origo keskuses ja Baltmani kaupluse Tallinnas Ülemiste keskuses. Baltikumi esimese kvartali jaemüük oli 8 428 tuhat eurot, vähenedes võrdluses eelmise aastaga 10%. Esimese kvartali jaemüüki mõjutasid mitmed asjaolud. Esiteks näitab moekaupade ostmise üldine aktiivsus nõrgenemise märke.  Ühtlasi valis Baltika müükide juhtimiseks eelmisest aastatest erineva lähenemise: varude tase oli eelmise aastaga võrreldes planeeritult madalam ning ettevõte tegi müükide toetuseks vähem allahindluskampaaniaid.  Ettevõtte brutokasumi marginaal oli esimeses kvartalis 50,6%, mis on 5,2 protsendipunkti võrra kõrgem eelmise aasta sama perioodi marginaalist 45,4%. Lisaks madalamatele allahindlustele aitas marginaali kasvule kaasa efektiivsem sisseostu protsesside juhtimine  ja US dollari kursi nõrgenemine. Esimese kvartali brutokasum oli kokku 5 311 tuhat eurot, mis on 222 tuhat eurot rohkem kui eelmisel aastal samal perioodil.  Baltika käesoleva aasta esimeses kvartali tulemused kinnitavad, et oleme valinud kasumliku kasvu saavutamiseks õige suuna. Samas tingib  tihe konkurents rõivatööstuses olukorra, kus peame paremate tulemuste saavutamiseks jätkuvalt edasi pingutama, sest moeäris on iga uus hooaeg aina väljakutsuvam, ütles Baltika Grupi juhatuse esimees Meelis Milder.  Baltika käesoleva aasta I kvartali tulemused kinnitavad, et otsus lõpetada ise opereerimine kahjumlikel ja kõrge riskiga Ukraina ja Venemaa turgudel, andes need üle frantsiisipartnerile ja keskenduses kasumlikele Baltikumi turgude, oli õige suund. Tänu eelpool nimetatud muudatustele sai võimalikuks esimese kvartali tulemuse parandamine võrreldes eelnevate aastatega: Baltika Grupi kahjum on võrdluses viimaste aastate sama perioodiga väiksemail tasemel. Baltika Grupp lõpetas esimese kvartali 493 tuhande euro suuruse puhaskahjumiga. Eelmise aasta sama perioodi kahjum oli 1 136 tuhat eurot ning võrreldav tulemus jätkuvatest tegevusvaldkondadest oli kahjum 783 tuhat eurot.  Lisaks Ukraina ja Venemaa turult väljumisele on muudetud varude juhtimist efektiivsemaks ja vähendatud juhtimiskulusid: kui Baltika Grupi kulud jaeturgudel Eestis, Lätis ja Leedus jäid eelmise aastaga võrreldes samale tasemele, siis peakontori kulud vähenesid võrreldes eelmise aasta sama perioodiga 4%. Baltika kasutas keerulisi aegu oma ärimudeli korrastamiseks ning loobus kahjumlikest äridest. Ühtlasi oleme tegelenud varude juhtimise efektiivsemaks muutmise ning juhtimiskulude vähendamisega, mis on oluliselt mõjutanud brutokasumi marginaali suurenemist ehk toetanud kasumlikkuse kasvu, täiendas Meelis Milder. Lisainfo: Lilian Nõlvak, Baltika kommunikatsioonijuht Tel. 5621 4922, lilian.nolvak@baltikagroup.com\"","\" Raepress 28.aprill 2016 6. mail avatava näituse NukuKunst tulu läheb Tallinna Lastehaigla toetusfondile 6.-8. maini toimub Tallinna lauluväljakul  IV rahvusvaheline autorinukkude näitusfestival NukuKunst. Näituse korraldajaks on Eesti Nukukunsti Maja. Näitusel NukuKunst saab tutvuda Eesti, Venemaa, Läti, Leedu, Ukraina, Valgevene, Georgia, Rootsi, Saksamaa, Hollandi  ja teiste riikide kunstnike-nukumeistrite loominguga. Kõrvuti nüüdisaegsete autorinukkudega pannakse välja ka kollektsiooniväärtusega mängukarud, käsitöösuveniirid ning rakenduskunsti esemeid ja loomematerjale. Näituse raames toimuvad mitmed töötoad, kus huvipakkuvat peaksid leidma nii täiskasvanud kui ka lapsed, nii kunstnikud kui ka algajad autorid ning muidugi külastajad, kes esimest korda kohtuvad autorinukkude ja -mänguasjade põneva maailmaga. Näitus NukuKunst on heategevuslik projekt  kogu tulu piletimüügist, näituse raames toimuvatest töötubadest ja heategevuslikust müügist läheb Tallinna Lastehaigla Toetusfondile. Näitus on avatud 6. mail kella 12-19ni; 7. mail kella 10-19ni; 8. mail kella 10.-18ni. Lähem info: Tatjana Zabata, Eesti Nukukunsti Maja direktor, t.+372 52 50 553\"","\" PRIA alustab 2. mail pindala- ja keskkonnatoetuste taotluste vastuvõttu PRESSITEADE Tartu, 29. aprill 2016 Esmaspäeval, 2. mail algab PRIAs taotluste vastuvõtt maaharijatelt ja loomapidajatelt, kes soovivad saada pindalapõhiseid otsetoetusi ning maaelu arengukava keskkonna- ja loomatoetusi. 2.-23. maini ning hilinenult veel 24. maist 17. juunini on võimalik taotleda kokku paarikümmet liiki toetusi, mille hulgas on otsetoetused ning maaelu arengukava erinevad keskkonnatoetused põllumaale, poollooduslikele kooslustele ja Natura aladele, samuti ohustatud tõugu loomade ja kohalike sortide kasvatamiseks, loomade heaolu tegevusteks, piirkondlikuks mullakaitseks.  Tänavu taotletavate otsetoetuste maksmiseks on eelarves 114,5 mln eurot, maaelu arengukava hektari- ja loomapõhisteks toetusteks 57,5 mln eurot. Uue rahastusperioodi uued toetused rakendusid valdavalt eelmisel aastal, aga tänavu on maaeluministeerium teinud meetmete määrustes ka muudatusi. Kõige suurem muutus, mis puudutab enamikku taotlejatest, kehtestati rohumaade hooldamisel, selgitas PRIA otsetoetuste osakonna menetlusbüroo juhataja Tanel Trell. Kui taotlusaluseid rohumaid hooldatakse hekseldades, siis tohib heksli maha jätta kuni 15 protsendil taotlusalusest maast sõltumata taotletud pinna suurusest. Ühtlasi on maade hooldamine üks otsetoetuse põhinõudeist ja kui seda ei järgita, jäetakse toetus sellisele maale maksmata. Otsetoetuste taotlejatel tuleb jälgida, et neil ei väheneks taotlusega hõlmatud püsirohumaa pind. Kui aasta teises pooles selgub, et püsirohumaa suhe kogu põllumajandusmaasse on Eesti riigi tasandil vähenenud üle 5%, siis tuleb püsirohumaa ülesharijatel see järgmiseks aastaks nõude täitmiseks vajalikus ulatuses tagasi rajada, ütles Trell. Kõigi toetusmeetmete kohta on nõuded sätestatud maaeluministri määrustega. Toetuste tutvustused, õigusaktid, vormid, taotluse täitmise kord jne on selgitatud PRIA kodulehel www.pria.ee. Nõuetega palume toetuse soovijatel enne taotluse esitamist kindlasti põhjalikult tutvuda, sest nende täitmisest sõltub toetuse saamine, rõhutas Tanel Trell. Taotlused soovitab PRIA esitada elektrooniliselt e-PRIAs. Eelmisel aastal kasutas seda võimalust juba 70% taotlejaist. Mahetoetust, keskkonnasõbraliku majandamise, piirkondliku mullakaitse ja kohalikku sorti taimede toetusi saab taotleda ainult e-PRIA vahendusel. Sealt saab klient vaadata ka oma eelmise aasta taotluse andmeid ja põlde. Paberil juhendeid ja eeltäidetud vorme PRIA alates käesolevast aastast taotlejatele enam postiga koju ei saada. Infot ja materjale saab kodulehelt või küsides PRIA maakondlikest teenindusbüroodest, kus on ka kliendiarvutid e-PRIA kasutamiseks ning vajadusel abi arvuti kasutamisel. Teavet saab infotelefonil 7377 679. Tasuta abi pakuvad e-PRIAs taotluste esitajatele ka nõuandeteenistuse konsulendid (vt www.pikk.ee).  Pindala- ja loomatoetuste taotlejad on PRIA klientide suurim sihtgrupp. Tänavu on taotlejad oodata üle 17 000. Toetusi makstakse Euroopa Liidu ja Eesti eelarvest selleks, et aidata põllumajandustootjatel katta kulutusi ning hüvitada keskkonnasäästliku tootmise puhul tavatootmisega võrreldes väiksemaks jäävat tulu. Pressiteate koostas Maris Sarv-Kaasik, PRIA pressiesindaja Tel 7371 215; 5533 739 e-post maris.sarv-kaasik@pria.ee\"","\" TTÜ lühiintervjuu 29.4.2016 Rõdukastides ja lillepottides tuleks mulda vahetada igal aastal Kevadistest aiatöödest ning mulla tervisest räägib TTÜ Tartu Kolledi keskkonnakaitse professor Mari Ivask. Kas kevadiste aiatöödega või potipõllundusega võib juba alustada?  Tänavune kevad ei ole potipõllumehele helde olnud  sooja ja päikest on napilt ja aiatööd ei ole õiget hoogu sisse saanud. Ilmajaamad lubavad lähiajal peatset soojakraadide lisa, mis tähendab, et aiatööde kõrghooaeg on kohe-kohe käes. Muidugi on aias tööd juba praegu  praeguseks peaks talvekatted olema eemaldatud, puude ja põõsaste oksad lõigatud, sügisene ja talvine risu koristatud. Vanad lehed, talvine kattematerjal, eelmise aasta lillevarred sobivad hästi komposteerimiseks. Öökülmaoht aga veel püsib ja sellega tuleb arvestada, kui aias kasvatatakse külmaõrnu taimi.   Kuidas turgutada mulda?  Rõdukastides ja lillepottides tuleks mulda vahetada igal aastal, enne uute taimede istutamist. Potipõllumees ja aiapidaja leiab aiapoodidest ja -osakondadest kõikvõimalikke mullasegusid igasugusteks juhtudeks: külvi-ja pikeerimismuld, istiku-, toataimede, lille-, ürdimuld, aga ka kestvus- ja päikesemuld.  Mullasegud on koostatud selliselt, et seal on vajalikud toitained õiges vahekorras, ja kui neid kasutada vastavalt sihtotstarbele, on tulemus väga hea.  Soovitan valida võimaluse korral kompostmullasegusid, milles lisaks taimetoitainetele sisaldub ka kasulikke mikroorganisme, ensüüme ja muid mullatervise seisukohalt olulisi koostisosi. Muidugi sobib hästi ka oma aia kompost.  Viimastel aastatel on Eestis hoo sisse saanud vihmausskomposti ja selle segude tootmine, mille kasulikkus mullale on eriti suur. Vermikompost on 100% looduslik vihmausside poolt lagundatud materjal, mis ei sisalda kemikaale ning mis lisaks mulda parandavatele omadustele tõstab taimede vastupidavust kahjurite ning taimehaiguste suhtes. Miks on vajalikud mullaloomad  vihmaussid, mardikad, kas ka mutid?  Kevadel, kui külmunud maa üles sulab, muutub ka mullaelustik aktiivseks. Kevadiste aiatööde kõrghooajal on elusorganismide aktiivsus kõrge. TTÜ Tartu Kolledis oleme viimastel aastatel koos keskkonnajuhtimise ja tööstusökoloogia üliõpilastega uurinud mullaelustikukooslusi seal, kus neid on mõjutanud inimtegevus (rekultiveeritud kaevandusalad, erinev põllumajanduslik tegevus, jäätmete ladestusalad, soolatud teeservad) või mõni looduslik tegur, näiteks üleujutused Matsalu luhtadel. Päris mitu bakalaureusetööd keskkonnajuhtimise erialal ning magistritööd tööstusökoloogia erialal on koostatud ja kaitstud vermikompostist.  Taim(kõdu)toidulised ja loomtoidulised mullaloomad viivad läbi lagunemisprotsesse, mille tulemusena vabanevad taimetoitained. Kiskjad (ämblikud ja mõned mardikad) jahivad ja söövad teisi selgrootuid ja selle protsessi käigus hävitavad nad hulga taimekahjureid. Vihmaussid uuristavad mulda vertikaalseid ja horisontaalseid käike, mis muudavad mulla kobedamaks, parandavad mulla õhuga varustatust ning soodustavad vee liikumist mullas. Lisaks on vihmausside väljaheited (nende seedekulglast läbi käinud muld, mis on rikastatud mikroorganismide ja ensüümidega) heaks elupaigaks mulla mikroorganismidele, kes soodsates tingimustes kiiresti paljunevad. Mutid toituvad vihmaussidest ja nende jahil nad uuristavad käike ning tekitavad mullakuhilaid maapinnale. Nad on enamasti aiapidajatele nuhtluseks, kuid mõistlikult neid tõrjudes on võimalik, et nad väldivad alasid, kus neid ei soovita näha.   Teadlik aiapidaja teab ka, et mullas elab mikroobikooslus  bakterid ja seened, kes osalevad kõigis mullas toimuvates protsessides: lagundavad orgaanilist ainet, kujundavad ja säilitavad mulla struktuuri, puhastavad mulda saasteainetest. Kuidas mullaelustikku kaitsta? Mullaorganismid elavad, tunnevad end hästi ja on aktiivsed mullas, kus on piisavalt vett, õhuhapnikku ja toitaineid.  Mullaelustikukooslust on võrreldud sümfooniaorkestriga  selle koostöö on suurepärane, kuid vaid ühe instrumendi  ühe häiritud organismirühma vale toon rikub ära kogu tulemuse. Hästi õhustatud, parajalt niiskes toitaineterikkas mullas tunneb mullaelustik end hästi ning talitleb normaalselt. Muld on elus ja toimib hästi seni, kuni on elus ja aktiivne mullas elav elustikukooslus. Seega, kaitstes oma mulda, kaitseme ka mullaelustikku. Küsis Krõõt Nõges, TTÜ pressiesindaja\"","\" PRESSITEADE reede, 29. aprill 2016. a. Vajangu vabatahtlik päästekomando sai tagasi taastatud paakauto Üle poole aasta remondis olnud unikaalne paakauto naasis sel kolmapäeval vabatahtlike päästjate juurde. Auto sai korda Vajangu Tuletõrje Ühingu tegevjuhi Toomas Sillamaa eestvedamisel ja tema 50. sünnipäevaks. Ühel sarnasel autol läks umbes poole aasta eest mootor rikki ja me olime õnnetus olukorras, rääkis Vajangu Tuletõrje Ühingu tegevjuht Toomas Sillamaa. Võrust leidsime samasuguse auto ja tahtsime kahest sõidukist teha ühe korraliku päästeauto. Paraku selgus, et ka too auto oli purunenud mootoriga ja ei läbinud ülevaatust. Meie käes oli kaks autot ja mõlemad seisid, meenutas Sillamaa. Mõne aja möödudes läbi tutvuste leitud partnerid olid nõus õla alla panema ja asi hakkas lumepallina veerema. Algusest vahetati auto raam, hiljem järgnesid ka ülejäänud osad. Paakauto taastamisel oluline roll oli veoautode, haagiste ja busside remondi ja hooldusfirma AVT Service toetusel, kes pakkus autole katust, varustust ning teadmisi. Tänaseks on auto Vajangu vabatahtliku päästekomandol arvel ning on läbinud ka tehnilise ülevaatuse. Lähinädalatel ehitatakse ümber varustuse kast, taastatakse pumbajaam ja veetrassid ja viiakse auto täielikku  lahinguvalmidusse. Ida päästekeskuse juht Ailar Holzmann tunnistas siinkohal, et taolise paakauto valmimine on hea näide eraettevõtjate ning vabatahtlike päästjate koostööst. Tegemist on erakordse paakautoga, mis teenis Soomes kütte- ja paakautona, hiljem oli Võrus vabatahtlike juures ja nüüd liikus taas vabatahtlikke kätte.  Pilt 1 Taastatud paakauto AVT Service hoones Pilt 2 Vajangu Tuletõrje Ühingu tegevjuht Toomas Sillamaa taastatud paakauto kõrval Lisainformatsioon: Kristi Hunt Päästeamet, nõunik Tel: 6282111 tel.: 59191524 e-post: kristi.hunt@rescue.ee Iveri Marukavili Päästeamet, kommunikatsiooninõunik e-post: iveri.marukasvili@rescue.ee  tel 6282 047 mob 53815738, lühinumber 425 www.paasteamet.ee  www.facebook.com\\\/paasteamet\""]}